# -*- mode: mandoku-view; -*-
#+TITLE: 至大金陵新志
#+DATE: 2015-08-24 22:39:50.692471
#+PROPERTY: ID KR2k0027
#+PROPERTY: BASEEDITION WYG    
#+PROPERTY: JUAN 提要
<pb:KR2k0027_WYG_000-1a>¶
欽定四庫全書　　　　　史部十一¶
　至大金陵新志　　　　　地理類三(都會郡縣之/屬)¶
　　提要¶
　　　　(臣/)等謹案至大金陵新志十五卷元張鉉撰¶
　　　　鉉字用鼎陜西人嘗為奉元路學古書院山¶
　　　　長至正初江南諸道行御史臺諸臣將重刋¶
　　　　宋周應合所撰建康志而其書終于景定中¶
　　　　嗣後七八十年紀載缺略雖郡人戚光於至¶
<pb:KR2k0027_WYG_000-1b>¶
　　　　順間嘗修有集慶續志而任意改竄多變舊¶
　　　　例未為詳審復議増輯以繼景定志之後因¶
　　　　聘鉉主其事凡六閲月而書成首為圖考次¶
　　　　通紀次世表代表次志譜列傳而以摭遺論¶
　　　　辨終焉令本路儒學雕本印行至明嘉靖中¶
　　　　黄佐修南雍志尚載有此書板一千一百六¶
　　　　十四面是今所流傳印本猶出自原刻也其¶
　　　　書略依周志凡例而元代故實則本之戚光¶
<pb:KR2k0027_WYG_000-2a>¶
　　　　續志及路州司縣報至事蹟其間如官屬姓¶
　　　　名己入前志者不復具録而世譜列傳則前¶
　　　　志所有者仍捃載無遺體例殊自相矛盾又¶
　　　　其凡例中以戚志删去地圖不合古義譏之¶
　　　　良是至於世表年表則地志事殊國史原不¶
　　　　必仿旁行斜上之法轉使汜濫無稽戚志刪¶
　　　　除深合體例鉉乃一概訾之亦為寡識然其¶
　　　　學問博雅故薈萃損益本末燦然無後來地¶
<pb:KR2k0027_WYG_000-2b>¶
　　　　志家附會叢雜之病其古蹟門中所載梁始¶
　　　　興忠武王安成康王二碑朱彛尊皆嘗為之¶
　　　　跋不引是書為證豈其偶未見與乾隆四十¶
　　　　六年十二月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官(臣/)陸　費　墀¶
#+PROPERTY: JUAN 原序
<pb:KR2k0027_WYG_000-3a>¶
至大金陵新志原序¶
郡志之見於世者多矣其間名是而實非語此遺彼¶
者比比皆是求其紀載有法序事詳宻使人如身履¶
其地而目擊其事者則百不一二見焉豈以其陵¶
谷之變遷事文之繁縟故紀述有難詳與不然何其可¶
觀者鮮若是哉甲申春浮光士張君鉉以其所撰金陵¶
新志首藁見示其脩志本末畧曰首為圖攷以著山川¶
郡邑形勢所存次述通紀以見厯代因革古今大要中¶
<pb:KR2k0027_WYG_000-3b>¶
為表志譜傳所以極天人之際究典章文物之歸終以¶
摭遺論辨所以綜言行得失之微備一書之旨至其終¶
又曰文摭其實事從其綱亦詳矣哉是年夏集慶路將¶
以是編鋟諸梓上之臺僉曰善且以序見屬辭不獲命¶
應之曰是編首藁固嘗見之而有以知其叙事之詳也¶
使其中皆然豈不能使覽者如身履其地而目撃其事¶
哉予聞張君博物洽聞而作事不茍於是編也容有始¶
詳而終畧者乎是夏四月初吉奉直大夫江南諸道行¶
<pb:KR2k0027_WYG_000-4a>¶
御史臺都事索元岱序¶
#+PROPERTY: JUAN 修志文移
<pb:KR2k0027_WYG_000-5a>¶
　　修志文移¶
集慶路總管府承奉江南諸道行御史臺劄付據監察¶
御史索奉直呈嘗謂陵谷之在霄壤猶有變遷州郡之¶
閱古今豈無因革倘遺文之或泯奚往跡之能明切觀¶
景定建康志者地理有圖人物有傳溪山之勝靡不載¶
風土之冝冈或遺可以知羣賢出處之機可以見六朝¶
興亡之跡爰稽故實殊廣見聞惜故板之不存幸殘編¶
之僅在今不印證久必陸沉如蒙將見在全書責付集¶
<pb:KR2k0027_WYG_000-5b>¶
慶路令儒學從新繡梓以廣其傳不特可備觀覽於邦¶
人亦足以垂監戒於天下其於風化不為無補呈乞照¶
詳施行得此施行間又據集慶路申據儒學申准本學¶
周教授闗嘗謂郡有志書所以考古今之沿革政具方¶
榮所以驗風俗之盛衰此季札過魯得以考厯代之禮¶
樂為喜夫子言夏殷之禮亦以文獻不足為恨切見集¶
慶一路舊稱三吳都會實為名勝之邦古今紀載山川¶
景物英雄忠義之士不一而足至於志書厯宋景定年¶
<pb:KR2k0027_WYG_000-6a>¶
至馬裕齋方行脩輯完備惜其舊板已經燒毁不存而¶
日近郡士戚光妄更舊志率意塗竄遂使名跡埋没無¶
聞志士莫不惋惜今次莫若因舊志之已成增本朝之¶
新創重新繡梓印行亦為一代盛典豈不韙與然此未¶
敢擅便申乞照詳得此申乞照驗施行憲臺依准所言¶
合下仰照驗委官提調於本路儒學錢糧内支掇刋板¶
先具委定職名依准申臺奉此又准本路判官周奉訓¶
牒呈該准來牒備奉憲臺劄付委自當職提調重刊建¶
<pb:KR2k0027_WYG_000-6b>¶
康志書等事除依准外切謂古者諸侯置史以紀國政¶
采詩以觀民風此國有史記詩有國風之所由也後世¶
州郡各為志書亦此之遺意如欲述方册之舊聞所合¶
著朝廷之盛治照得集慶為江南要郡自我朝混一迨¶
今六十八年中間恩命之所加風化之所被臺察之設¶
置州郡之沿革名宦之政績人才之賢否山川之變遷¶
風俗之移易與夫忠臣孝子義夫節婦俱有闗於政教¶
甚大茍不廣其見聞攷之事實裒集成編以續前志嵗¶
<pb:KR2k0027_WYG_000-7a>¶
月既久漸致湮沉如蒙以禮敦請名儒赴學討論編輯¶
以成其書庶見國家政化之隆臺察紀綱之重然此牒¶
請施行准此行據本路儒學申准本學周教授明道書¶
院房山長闗照得景定舊志已行刋雕在手所有續纂¶
新志非仗大手筆未易成就近聞陜西儒官張用鼎名¶
鉉學問老成詞章典雅必得其人事能就緒然非致禮¶
幣詣門敦請豈肯俯臨脩纂闗請詳酌合用禮物以憑¶
敦請施行准此議備禮幣移委本路判官周奉訓周教¶
<pb:KR2k0027_WYG_000-7b>¶
授房山長等親詣寓所敦請於至正三年五月初十日¶
到局脩纂十月望成書計壹拾伍卷重行㸃校繕寫當¶
年十二月十二日本路帥府判劉知事王教授同於本¶
局闗領呈臺至正四年三月内本路照得近奉憲臺劄¶
付為刊脩郡志事行下各州司縣儒學院務會集耆舊¶
儒職人等講論搜集申到置立衙門經理田土各各事¶
蹟移委判官周垚親賫禮幣禮請到奉元路學古書院¶
山長張鉉纂成金陵新志壹拾伍卷計壹拾叄册發下¶
<pb:KR2k0027_WYG_000-8a>¶
本路儒學校正去後回據狀申本學王教授與學正方¶
自謙訓導陳顯曾等校正相同如將前項新志刋板縁¶
實在學糧銷用不敷冝從總府從長規書分派刊造便¶
益申乞照詳得此行下本路儒學與録判王淵重行計¶
料板物工價㕘詳張山長纂撰金陵新志壹拾叄册儒¶
學會集儒職校正相同誠為有補於將來擬合刋板印¶
行以廣其傳分派溧陽州學刋雕五卷溧水州學明道¶
書院各刋三卷本路儒學刋造二卷及序文圖本照依¶
<pb:KR2k0027_WYG_000-8b>¶
元料工物合用價錢於各學院錢糧内除破移委判官¶
師珍知事劉伯貞司吏朱謙監督併工刋雕申覆憲臺¶
照驗當年五月内承奉江南諸道行御史臺令史孔淮¶
承行劄付該來申為刋雕金陵新志板物價錢共中統¶
鈔壹伯肆拾叄定貳拾玖兩捌錢玖分玖釐送據照磨¶
所呈照算相同憲臺合下仰照驗依上施行承此¶
#+PROPERTY: JUAN 修志職名
<pb:KR2k0027_WYG_000-9a>¶
　　職名(一調臺府/提  官掾)¶
江南諸道行御史臺¶
　御史中丞董守簡資善¶
　都事樊執敬朝散　　　索元岱奉直¶
　石思讓奉議¶
　令史艾宗勉　　　　　蔡茂正¶
　劉孟琛　　　　　　　孔淮¶
　督工校勘典吏陳以咸¶
<pb:KR2k0027_WYG_000-9b>¶
集慶路總管府¶
　府判周垚奉訓　　　　師珍承直¶
　知事劉伯貞¶
　　職名(二官臺/府  掾)¶
江南諸道行御史臺¶
　御史大夫托歡¶
　御史中丞巴延　　　　董守簡¶
　任擇善¶
<pb:KR2k0027_WYG_000-10a>¶
　侍御史實保　　　　　馮思温¶
　王紳¶
　治書侍御史順昌　　　秦從徳¶
　經厯道拉實　　　　　納蘇羅丹¶
　都事樊執敬　　　　　索元岱¶
　石思讓¶
　照磨趙儼　　　　　　黙好古¶
　管勾郭汝能　　　　　盖繼祖¶
<pb:KR2k0027_WYG_000-10b>¶
　監察御史阿爾斯蘭布哈　實巴爾圖¶
　托歡　　　　　　　　僧努¶
　逹實宻　　　　　　　茂巴爾¶
　太平　　　　　　　　諤勒哲特穆爾¶
　黙爾吉濟特　　　　　瑪魯¶
　諤勒哲特穆爾　　　　張思誠¶
　王武　　　　　　　　楊秩¶
　張珪　　　　　　　　王多羅岱¶
<pb:KR2k0027_WYG_000-11a>¶
　李貞一　　　　　　　石思讓¶
　王時可　　　　　　　噶海齊¶
　夀昌　　　　　　　　趙翔¶
　常有恒　　　　　　　王永澄¶
　丁好禮　　　　　　　楊惠¶
　令史蔡茂正　　　　　費詵¶
　房圭　　　　　　　　趙瑄¶
　任性善　　　　　　　蘇徳信¶
<pb:KR2k0027_WYG_000-11b>¶
　劉孟琛　　　　　　　薩題勒宻實¶
　孔淮　　　　　　　　王鵬¶
　額森特穆爾　　　　　李忠¶
　梅友賢　　　　　　　艾宗勉¶
　趙範　　　　　　　　諤勒哲布哈¶
　通事　　　　　　　　巴延¶
　譯史阿克實　　　　　喜山¶
　安珠¶
<pb:KR2k0027_WYG_000-12a>¶
　知印寶柱　　　　　　巴延¶
　宣使段汝舟　　　　　徳夀¶
　和尚　　　　　　　　呉謙¶
　布延特穆爾　　　　　錫沙布哈¶
　大悲努　　　　　　　烏呼訥¶
　典吏張梓　　　　　　吳允恭¶
　許鎬　　　　　　　　欒敬直¶
　庫子劉允　　　　　　郝元良¶
<pb:KR2k0027_WYG_000-12b>¶
　薩都拉¶
　察院書吏　　　　　　陳仲信¶
　吕嗣祖　　　　　　　邵處義¶
　周宗魯　　　　　　　慕完¶
　楊旭　　　　　　　　朱明實¶
　劉偉　　　　　　　　逹實¶
　張𢎞　　　　　　　　武瑛¶
　高守中　　　　　　　耿權道¶
<pb:KR2k0027_WYG_000-13a>¶
　石允中　　　　　　　額森呼圖克¶
　邵忠　　　　　　　　程伯榮¶
　許瑞　　　　　　　　吕謙¶
　苑天常¶
集慶路總管府¶
　達嚕噶齊特哩¶
　總管張塔海特穆爾¶
　同知羅壘¶
<pb:KR2k0027_WYG_000-13b>¶
　治中㢘青山¶
　府判周垚　　　　　　師珍¶
　推官高仲榮　　　　　劉忠¶
　經厯牛明善¶
　知事劉伯貞¶
#+PROPERTY: JUAN 修志本末
<pb:KR2k0027_WYG_000-14a>¶
　　修志本末¶
　一古者九州有志尚矣書存禹貢周紀軄方春秋諸¶
　　侯有國史漢以來郡國有圖志圖志兼記事記言¶
　　之體自山川物産民俗政教沿革廢置是非善惡¶
　　災祥禍福無不當載載而上之王朝修為通史著¶
　　為經典則褒貶之義見焉金陵在禹貢為揚州厯¶
　　代為都為國為州為府典章文物冝可攷徵而陵¶
　　谷變遷事文散逸自宋以來病之今志畧依景定¶
<pb:KR2k0027_WYG_000-14b>¶
　　辛酉周應合所修凡例首為圖攷以著山川郡邑¶
　　形勢所存次述通紀以見厯代因革古今大要中¶
　　為表志譜傳所以極天人之際究典章文物之歸¶
　　終以摭遺論辨所以綜言行得失之微備一書之¶
　　旨文摭其實事從其綱總為一十五卷卷各有類¶
　　類例繁者析為上中下卷具如後錄如其筆削以¶
　　俟君子¶
　一金陵得名自楚威王築城石頭因山立號始見史¶
<pb:KR2k0027_WYG_000-15a>¶
　　傳而山川形勢表然為東南重鎮則其來逺矣上¶
　　古帝王有建國朝會於斯若雲陽氏之居雲陽(建/康)¶
　　(丹徒接界有雲/陽嶺詳見通紀)夏禹之會羣神茅山(詳見後/山川志)周初¶
　　太伯之國勾吳(茅山古名勾曲形如勾己勾轉為/句句容以是得名也近延陵瀨渚)¶
　　(皆吳/境也)春秋楚靈王之築城瀨渚(見後古迹/固城下)皆見史¶
　　傳而年世悠邈事難詳究今依景定志以周元王¶
　　四年己巳越相范蠡築城長干為金陵城邑之始¶
　　斷自是年表其行事迄今至正癸未凡一千八百¶
<pb:KR2k0027_WYG_000-15b>¶
　　一十五年損益舊聞附著時事首尾該涉粗為詳¶
　　備而春秋以前事蹟散見諸篇文有錯互覽者詳¶
　　焉¶
　一金陵圖志存者惟唐許嵩建康實録宋史正志乾¶
　　道志吳琚慶元志周應合景定志而刻板已亡所¶
　　見卷帙類多訛缺惟景定志五十卷用史例編纂¶
　　事類粲然今志用為凖式㕘以諸志異同之論間¶
　　附所聞折衷其後至於事文重泛非闗義例者本¶
<pb:KR2k0027_WYG_000-16a>¶
　　志既已刋行不復詳載¶
　一古之學者左圖右書况郡國輿地之書非圖何以¶
　　審訂至順初元郡士戚光纂修續志屏却舊例并¶
　　去其圖覽者病焉今志一依舊例以山川城邑官¶
　　署古跡次第為圖冠於卷首而攷其沿革大要各¶
　　附圖左以便觀覽¶
　一晉之乘楚之檮杌魯之春秋皆諸侯史也乘檮杌¶
　　缺亡不可復知以春秋經傳攷之諸所記載或承¶
<pb:KR2k0027_WYG_000-16b>¶
　　赴告或述見聞其事有闗天下之故者雖與魯無¶
　　預皆書於册(若蔡鄭會鄧齊鄭如紀鷁退石隕沙/麓崩郭亡之類於魯無預或非赴吿)¶
　　(亦/書)其非義之所存及聞見所不逮者雖本國事亦¶
　　或棄而不録(若隠公元年𫝊舉不書之例及隠桓/莊閔之春秋其詞畧傳稱定哀之世)¶
　　(多微辭/之類)疑此皆非聖人筆削新意史䇿舊章固存¶
　　斯義脩景定志者用春秋史記法述世年二表經¶
　　以帝代緯以時地人事開卷瞭然與建康實録相¶
　　為表裏可謂良史而戚氏譏其年世徒繁封畫鮮¶
<pb:KR2k0027_WYG_000-17a>¶
　　述所作續志悉芟去之以論他郡邑可也而非所¶
　　以言建康豈惟前代事蹟漫無統紀亦將使昭代¶
　　之典闇而不彰今不敢從述世年表悉依前例¶
　一建康自至元丙子歸附至今至正癸未六十八年¶
　　典章㳂革民俗得失視他郡宜多可紀而官府文¶
　　案兩經焚燬故老晨星無從詢訪古云堂上逺於¶
　　百里堂下逺於千里言相去益逺則見聞乖謬情¶
　　志益難遽通况士民殊習朝野異趨偏辭隅論故¶
<pb:KR2k0027_WYG_000-17b>¶
　　難据依今自丙子前雜稽史傳歸附後用戚氏續¶
　　志及路州司縣報至事跡附以見聞可徵者輯為¶
　　斯志信以傳信疑以傳疑所謂埤毫芒於泰山存¶
　　十一於千百篇帙既繁不無缺謬與我同志者攷¶
　　訂而附益之深所願焉¶
　一除圖攷通紀外表志諸篇各有叙叙所以為作之¶
　　意人物志析為世譜列傳皆據前史纂其名實鉅¶
　　細兼該善惡畢著傳末例有論贊不敢僣越惟范¶
<pb:KR2k0027_WYG_000-18a>¶
　　蠡傳前志用吳越春秋及史記傳文辭頗蕪纇今¶
　　略加潤色明李綱所以説高宗之意(蠡非王者之/佐也然金陵)¶
　　(城邑經始於蠡六代建都因其遺跡故論者謂江/左形勝古今一也范蠡用之佐勾踐稱伯江淮由)¶
　　(㣲弱以致富強孫皓陳叔寶用之則由強大而致/覆亡易於反掌所謂無競維人在徳不在險者著)¶
　　(矣李綱説見/末卷奏議)¶
　一厯代以來碑銘記頌詩賦論辨樂府叙贊諸作已¶
　　具周氏戚氏二志不復詳載今輯其篇第志於古¶
　　跡卷中其闗涉攷證者隨事附見自餘文記郡州¶
<pb:KR2k0027_WYG_000-18b>¶
　　司縣采録未完郡庠續為編輯附於志末¶
　一溪園先生周應合宋末名儒其修郡志以馬制置¶
　　光祖供給搜訪之勤帥憲運漕諸府幙官論辨攷¶
　　訂之助數月成書猶多訛謬鉉也曩因授徒來往¶
　　是邦十五餘年雖嘗從諸縉紳先生逰覽商略得¶
　　其大㮣而憂患之餘學荒辭陋誤膺郡聘無能為¶
　　役始自夏五入局編纂疲罄心思凡六閲月以仲¶
　　冬朔旦繕寫成編不敢上之太史列於掌故施之¶
<pb:KR2k0027_WYG_000-19a>¶
　　承學或可資披證之萬一云¶
#+PROPERTY: JUAN 新舊志引用古今書目
<pb:KR2k0027_WYG_000-20a>¶
　　新舊志引用古今書目¶
　尚書(今文/禹貢)　　　　　　汲冢周書¶
　春秋左氏傳(周左/丘明)　　　春秋外傳(周左/丘明)¶
　史記(西漢司/馬遷)　　　　　戰國䇿(漢劉/向)¶
　吳越春秋(晉趙曄/楊方)　　　西漢書(漢班/固)¶
　東漢書(吳謝承宋/范曄劉昭)　　　後漢紀(魏荀/悦)¶
　三國志(晉陳/夀)　　　　　吳書(吳韋/昭)¶
　晉書(唐太/宗)　　　　　　晉陽秋(晉孫/盛)¶
<pb:KR2k0027_WYG_000-20b>¶
　晉紀(晉徐/廣)　　　　　　晉記(宋裴/松之)¶
　漢晉春秋(晉習/鑿齒)　　　　宋紀(齊王/智深)¶
　齊書(陳許/亨)　　　　　　宋書(梁沈/約)¶
　齊書(梁蕭/子顯)　　　　　　梁書陳書(陳姚/察)¶
　續晉陽秋(齊檀/道鸞)　　　　南北史(唐李/延夀)¶
　隋書(唐魏/徴)　　　　　　唐書(宋歐陽/脩宋祁)¶
　五代史(宋歐/陽脩)　　　　　南唐書(宋胡恢/陸游)¶
　資治通鑑(宋司/馬光)　　　　通鑑綱目(宋朱/熹)¶
<pb:KR2k0027_WYG_000-21a>¶
　宋鑑長編(宋李/燾)　　　　金國志¶
　宋季三朝政要　　　　二王本末(宋陳/仲徵)¶
　水經(漢桑欽撰魏/酈道元注)　　　丹陽記(齊山/謙之)¶
　京都記(齊陶/季直)　　　　　建康實録(唐許/嵩)¶
　金陵古迹編(宋石/邁)　　　六朝事類(宋張/敦頤)¶
　六朝事類别集(宋吴/彦䕫)　　六朝進取事類(宋王/漻)¶
　乾道建康志(宋史/正志)　　　慶元建康志(宋朱舜/庸吳琚)¶
　景定建康志(宋周/應合)　　　句曲志(宋張/侃)¶
<pb:KR2k0027_WYG_000-21b>¶
　咸淳溧水志(宋周成/之方遜)　　溧陽志(宋趙/廓夫)¶
　古今州郡記(梁陶/𢎞景)　　　帝代年厯(梁陶/𢎞景)¶
　風土記(晉周/處)　　　　　揚都賦(晉庾闌/曹毗)¶
　揚州記(晉曹/憲)　　　　　搜神記(晉干/寶)¶
　齊史十志(齊江/淹)　　　　世説(宋臨川王/劉義慶)¶
　吳地記(齊任/昉)　　　　　三吳決録(齊孔/逭)¶
　淮海亂離志(梁蕭/圖肅)　　　梁舊事(梁蕭/大圜)¶
　輿地志(陳顧/野王)　　　　　地形志(隋庾/季才)¶
<pb:KR2k0027_WYG_000-22a>¶
　古今帝代記(後周眀/克讓)　　區宇圖志(唐姚/思㢘)¶
　梁實録(梁周/興嗣)　　　　　三十國春秋(梁蕭/方等)¶
　通典(唐杜/佑)　　　　　　元和郡國志(唐李/吉甫)¶
　方輿記古今國典嵗時廣記(南唐/徐鍇)¶
　南唐近事(宋鄭/文寶)　　　　寰宇記(宋樂/史)¶
　輿地廣記(宋歐/陽忞)　　　　祥符圖經¶
　方輿勝覽(宋祝/穆)　　　　山川地理圖(宋程/大昌)¶
　通志(宋鄭/樵)　　　　　　路史(宋羅/泌)¶
<pb:KR2k0027_WYG_000-22b>¶
　江表傳　　　　　　　吳錄(唐張/勃)¶
　江乘記　　　　　　　六朝宫苑記¶
　丹陽尹錄　　　　　　苑城記¶
　金陵六朝記　　　　　秣陵記¶
　建康宫闕簿　　　　　江表志¶
　唐十道四蕃志　　　　宋朝事實¶
　宋會要　　　　　　　江南野史¶
　尚書蔡傳輯録(董/鼎)　　　夷堅志(宋洪/遵)¶
<pb:KR2k0027_WYG_000-23a>¶
　茅山志(劉大彬/張天與)　　　　集慶續志(戚/光)¶
　諸家文集詩集　　　　金陵覽古詩(朱存陳軒楊/備馬之純)¶
　金陵百詠(宋曾極/陳嵓)　　　金陵故事¶
　名臣事畧(蘇㕘政/伯脩)¶
